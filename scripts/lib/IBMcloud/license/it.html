<HTML>
<HEAD><META HTTP-EQUIV="content-type" CONTENT="text/html; charset=iso-8859-1"> 
<TITLE>Software License</TITLE>
</HEAD>
<BODY>
Accordo di Licenza Internazionale per Release Preliminare 
di Programmi (ILAR)<br>
<br>
Parte 1 - Condizioni Generali<br>
<br>
IL PRESENTE ILAR (ACCORDO DI LICENZA INTERNAZIONALE PER IL 
RELEASE PRELIMINARE DI PROGRAMMI) ("ACCORDO") E' UN ACCORDO LEGALE 
TRA L'UTENTE ED IBM. SCARICANDO, INSTALLANDO, COPIANDO, 
ACCEDENDO O UTILIZZANDO IL PROGRAMMA SI ACCETTANO LE DISPOSIZIONI DEL 
PRESENTE ACCORDO. SE SI ACCETTANO TALI CLAUSOLE PER CONTO DI 
UN'ALTRA SOCIETÀ O PERSONA FISICA O GIURIDICA, SI DICHIARA E SI 
GARANTISCE DI AVERE PIENA AUTORITÀ DI VINCOLARE TALE SOCIETÀ O PERSONA 
FISICA O GIURIDICA ALLE PRESENTI CLAUSOLE. <br>
<br>
Per "Release preliminare" si intende un release di un 
Programma che (1) può essere ancora in fase di sviluppo (e pertanto, 
è potenzialmente inaffidabile) o (2) può non essere più in 
fase di sviluppo, ma non è stato reso commercialmente 
disponibile agli utenti.<br>
<br>
Per "IBM" si intende International Business Machines 
Corporation o una delle sue consociate. <br>
<br>
Per "Informazioni relative alla Licenza" ("LI") si intende 
un documento che fornisce informazioni e condizioni specifiche 
per un Programma. Le LI del Programma sono disponibili in un 
file nella directory del Programma, utilizzando un comando di 
sistema, o nel libretto che accompagna il Programma. <br>
<br>
Per "Programma" si intende sia il programma originale che 
tutte le copie integrali o parziali: 1) istruzioni in formato 
leggibile dalla macchina e dati, 2) le componenti software leggibili 
dall'uomo, 3) contenuto audio-visivo (quale immagini, testo, 
registrazioni o figure), 4) materiali su licenza associati, 5) documenti 
o chiavi di utilizzo della licenza, 6) la documentazione 
associata e (7) qualsiasi miglioramento, aggiornamento o materiale 
scelto da IBM, a sua discrezione, da fornire come Supporto (come 
descritto di seguito). <br>
<br>
Per "Utente" e "dell'Utente" si intende sia una singola 
persona fisica che una società.<br>
<br>
Il presente Accordo è suddiviso in Parte 1 - Condizioni 
Generali, Parte 2 - Disposizioni specifiche per i singoli paesi (se 
esistenti), e Informazioni relative alla Licenza e costituisce 
l'accordo integrale tra l'utente ed IBM relativamente all'uso del 
Programma. Sostituisce qualsiasi altra precedente comunicazione 
verbale o scritta intercorsa tra l'utente ed IBM relativa all'uso 
del Programma. Le disposizioni incluse nella Parte 2 e nelle 
Informazioni relative alla Licenza possono sostituire o modificare 
quelle contenute nella Parte 1.<br>
<br>
1. Licenza<br>
<br>
Il Programma è di proprietà di IBM o di un fornitore IBM, 
ed è tutelato dalle leggi sul copyright, viene concesso in 
licenza, ma non viene venduto.<br>
<br>
IBM concede all'utente una licenza limitata, non esclusiva 
e non trasferibile per scaricare, installare ed utilizzare il 
Programma durante il periodo di valutazione solo per scopi di test e 
valutazione interni e per fornire feedback ad IBM.<br>
<br>
E' possibile effettuare una copia di backup del Programma 
per supportare tale uso. Non si è autorizzati ad utilizzare il 
Programma per uso produttivo o a distribuire il Programma o qualsiasi 
sua parte. Non è possibile modificare o creare opere derivate 
del Programma. Le disposizioni della presente licenza si 
applicano a ciascuna copia effettuata. Il licenziatario dovrà 
riprodurre su ciascuna copia, anche parziale, del Programma le 
indicazioni relative al copyright e ogni altra indicazione relativa a 
diritti di proprietà. <br>
<br>
L'utente dovrà 1) conservare una registrazione di tutte le 
copie del Programma e 2) assicurarsi che chiunque utilizzi il 
Programma (con accesso locale o remoto) rispetti l'uso autorizzato ed 
accetti le disposizioni del presente Accordo. <br>
<br>
Non è possibile: 1) utilizzare, copiare, modificare, 
trasferire o distribuire il Programma, ad eccezione di quanto previsto 
nel presente accordo;  2) assemblare a ritroso, compilare a 
ritroso, o in altro modo tradurre il Programma in formato leggibile 
dall'uomo o in un altro linguaggio di programmazione (salvo quanto 
espressamente previsto dalle norme di legge escludendo la possibilità di 
rinuncia contrattuale); 3) sublicenziare, concedere in noleggio o 
locazione il Programma; o 4) utilizzare il Programma nell'ambito di 
una agenzia di servizi.<br>
<br>
La presente licenza non concede il diritto a ricevere da 
IBM documentazione cartacea, supporto, assistenza telefonica o 
miglioramenti o aggiornamenti al Programma (nell'insieme, "Supporto"), 
sebbene IBM, a propria discrezione, possa decidere di fornire tale 
Supporto. Qualsiasi miglioramento, aggiornamento o altro materiale 
fornito da IBM come parte del Supporto verrà considerato come parte 
del Programma e, pertanto, sarà regolato dal presente Accordo. <br>
<br>
IL PROGRAMMA PUÒ CONTENERE UN DISPOSITIVO DI DISATTIVAZIONE 
ATTO AD IMPEDIRNE L'UTILIZZO DOPO LA SCADENZA DEL PERIODO DI 
VALUTAZIONE. NON SI DOVRÀ ALTERARE TALE DISPOSITIVO DI DISATTIVAZIONE O 
IL PROGRAMMA. SARÀ NECESSARIO PRENDERE DELLE PRECAUZIONI PER 
EVITARE QUALSIASI PERDITA DI DATI CHE POTREBBE VERIFICARSI QUANDO 
IL PROGRAMMA NON POTRÀ PIÙ ESSERE UTILIZZATO.<br>
<br>
2. Durata<br>
<br>
Il periodo di valutazione decorre dalla data in cui 
l'utente accetta le disposizioni del presente Accordo e termina al 
verificarsi del primo evento tra quelli di seguito indicati: 1) alla 
data di scadenza (se applicabile) specificata nelle Informazioni 
relative alla Licenza, 2) alla data in cui il Programma si 
disabilita automaticamente, o 3) alla data in cui IBM rende il 
Programma commercialmente disponibile, a seconda di quale si 
verifichi per primo. La licenza al Programma terminerà alla fine del 
periodo di valutazione e, entro 10 giorni dalla revoca del periodo 
di valutazione, si dovrà distruggere il Programma e tutte le 
copie effettuate. <br>
<br>
Non è previsto alcun canone per l'utilizzo del Programma 
durante il periodo di valutazione.<br>
<br>
IBM potrà revocare la licenza se non si rispettano le 
disposizioni del presente Accordo. In tal caso, l'utente dovrà 
distruggere tutte le copie del Programma.<br>
<br>
3. Diritti relativi ai Dati<br>
<br>
Si assegna ad IBM ogni diritto, titolarità ed interesse 
(inclusa la proprietà del copyright) relativo a dati, suggerimenti e 
materiale cartaceo che 1) è relativo al Programma e 2) è fornito ad 
IBM. Se IBM lo richiede, si firmerà un documento appropriato per 
assegnare tali diritti.  Laddove non diversamente concesso 
dall'utente in base alla prima frase della presente Sezione 3, in 
relazione a qualsiasi idea, know-how, concetto, tecnica, invenzione, 
scoperta o miglioramento, brevettabili o meno, relativo al Programma 
e fornito ad IBM, si concede ad IBM un diritto ed una licenza 
non esclusivi, irrevocabili, illimitati, validi in tutto il 
mondo e senza alcun obbligo di pagamento per includere quanto 
precedentemente detto in qualsiasi prodotto o servizio e di utilizzare, 
produrre e vendere uno qualsiasi di tali prodotti o servizi e di 
consentire a terzi di procedere secondo quanto affermato in precedenza.<br>
<br>
4. Esclusione della Garanzia<br>
<br>
FATTE SALVE LE GARANZIE INDEROGABILI DI LEGGE, SE 
ESISTENTI, IBM NON FORNISCE GARANZIE O DICHIARAZIONI, DI ALCUN TIPO, 
ESPRESSE O IMPLICITE, INCLUSE, A TITOLO ESEMPLIFICATIVO, GARANZIE O 
CONDIZIONI IMPLICITE DI QUALITÀ SODDISFACENTE, COMMERCIABILITÀ O 
IDONEITÀ PER UNO SCOPO PARTICOLARE, INCLUSE LE GARANZIE DI 
TITOLARITA' E DI FUNZIONAMENTO ININTERROTTO, RELATIVE AL PROGRAMMA O AL 
SUPPORTO TECNICO, SE ESISTENTE.<br>
<br>
La presente esclusione si applica anche a qualsiasi 
sviluppatore e fornitore dei Programmi IBM.<br>
<br>
Produttori, fornitori o editori di Programmi non IBM 
possono prestare proprie garanzie.<br>
<br>
5. Limitazione di Responsabilità<br>
<br>
Possono verificarsi circostanze in cui, per fatto 
imputabile ad IBM o per altri fatti di cui IBM debba rispondere, si 
abbia il diritto ad un risarcimento da parte IBM. 
Indipendentemente da ciò che dà titolo all'utente a richiedere il 
risarcimento danni ad IBM, (inclusi colpa grave, negligenza, erronee 
dichiarazioni o altri fatti di natura contrattuale o extracontrattuale), 
la responsabilità di IBM è limitata 1) ai danni fisici alla 
persona (incluso il decesso), danni alla proprietà immobiliare e 
personale e 2) nel caso di ogni altro danno diretto, fino alla cifra 
complessiva di U.S. $25.000 (o l'equivalente nella valuta locale) per 
qualsiasi richiesta di risarcimento danni. Questa limitazione di 
responsabilità si applica anche agli sviluppatori del Programma IBM e ai 
fornitori. Ciò rappresenta il massimo per cui IBM ed i suoi fornitori 
sono collettivamente responsabili.<br>
<br>
IN NESSUN CASO IBM, GLI SVILUPPATORI DEL PROGRAMMA O I 
FORNITORI SARANNO RESPONSABILI PER QUANTO SEGUE, ANCHE SE INFORMATI 
DELLA POSSIBILITÀ DEL LORO VERIFICARSI:<br>
<br>
1. PERDITA O DANNEGGIAMENTO DI DATI;<br>
2. DANNI SPECIALI, INCIDENTALI, INDIRETTI O ESEMPLARI O 
QUALSIASI ALTRO DANNO ECONOMICO CONSEGUENTE; O<br>
3. MANCATI GUADAGNI, PERDITA DI OPPORTUNITÀ COMMERCIALE, DI 
REDDITO, DI BENEFICI, O MANCATI RISPARMI.<br>
<br>
6. Disposizioni Generali<br>
<br>
1. Le disposizioni del presente Accordo non pregiudicano in 
alcun modo le garanzie legali del consumatore che non possono 
essere escluse o limitate per contratto.<br>
2. Nel caso in cui una qualsiasi clausola del presente 
Accordo dovesse essere dichiarata invalida o inefficace, le 
restanti clausole del presente Accordo rimarranno pienamente in 
vigore ed efficaci.<br>
3. Non è possibile esportare il Programma o procedere in 
alcun senso relativamente al Programma che viola le leggi sul 
controllo delle esportazioni applicabili.<br>
4. Si consente ad International Business Machines 
Corporation e alle sue associate di memorizzare ed utilizzare le 
informazioni relative ai propri contatti, inclusi nomi, numeri 
telefonici aziendali, ed indirizzi e-mail aziendali, laddove vi siano 
rapporti commerciali. Tali informazioni saranno elaborate ed 
utilizzate nell'ambito delle relazioni commerciali; e potranno essere 
fornite agli appaltatori che agiscono per conto di IBM, ai Business 
Partner IBM che promuovono, commercializzano e supportano alcuni 
prodotti e servizi IBM, e ai cessionari di International Business 
Machines Corporation e alle sue associate per usi relativi a tali 
relazioni commerciali.<br>
5. IBM non garantisce che qualsiasi versione del Programma 
formalmente rilasciata o resa commercialmente disponibile alla 
generalità dei clienti (se esistente), sarà simile o compatibile con 
le versioni del Release Preliminare.<br>
5. Ciascuna parte potrà adire l'autorità giudiziaria in 
relazione al presente Accordo solamente entro due anni a far data 
dall'evento che ha causato l'azione legale a meno che la legge del 
paese non disponga diversamente escludendo la possibilità di 
rinuncia o limitazione contrattuale.<br>
7. Ciascuna parte non sarà ritenuta responsabile per 
eventuali inadempimenti dovuti a cause che esulino dal proprio 
controllo.<br>
8. Il presente Accordo non creerà alcun diritto o azione 
legale da terze parti, né IBM sarà responsabile di alcun reclamo 
da parte di terzi fatto salvo, laddove consentito 
dall'articolo Limitazione di responsabilità, per danni fisici (incluso il 
decesso) o danni tangibili a proprietà personale per cui IBM è 
legalmente responsabile.<br>
9. Non è possibile assegnare il presente Accordo, in parte 
o nella sua interezza, senza previo consenso scritto da parte 
di IBM. Ogni tentativo di fare ciò non è valido.<br>
<br>
7. Legge regolatrice e Giurisdizione<br>
<br>
Legge regolatrice<br>
<br>
Le parti concordano sull'applicazione delle leggi del paese 
in cui è stata ottenuta la licenza del Programma al fine di 
disciplinare, interpretare ed applicare tutti i diritti e le obbligazioni 
che derivano, o in qualche modo sono correlati al presente 
Accordo, indipendentemente dal conflitto di principi di legge.<br>
<br>
La Convenzione delle Nazioni Unite sui Contratti per la 
Vendita Internazionale di Merci non è applicabile.<br>
<br>
Giurisdizione<br>
<br>
Tutti i diritti, i doveri e le obbligazioni sono soggetti 
agli organi giudiziari del paese in cui è stata ottenuta la 
licenza al Programma.<br>
<br>
Parte 2 - Disposizioni specifiche per i singoli Paesi<br>
<br>
EUROPA, MEDIO ORIENTE, AFRICA (EMEA)<br>
Diritti relativi ai Dati (Articolo 3):  In EMEA, il testo 
seguente sostituisce integralmente le disposizioni di questo 
articolo:<br>
<br>
Si assegna ad IBM ogni diritto, titolarità ed interesse su 
scala mondiale (inclusa la proprietà dei diritti d'autore) 
relativo a dati, suggerimenti e materiale cartaceo che 1) è relativo 
all'utilizzo del Programma e 2) è fornito ad IBM. Tale assegnazione di 
diritti include, ma non è limitata all'assegnazione dei diritti di 
preparare e far preparare opere derivate dei materiali cartacei, e di 
utilizzare, far utilizzare, eseguire, riprodurre, trasmettere, 
visualizzare, elaborare, trasferire, distribuire e concedere in licenza i 
materiali scritti e tali opere derivate con qualsiasi supporto o 
tecnologia di distribuzione, e di concedere agli altri tutti o parte 
dei diritti qui garantiti, per la durata di tali diritti, 
titolarità ad interessi. Se IBM lo richiede, si firmerà un documento 
appropriato per assegnare tali diritti. Relativamente a qualsiasi idea, 
know-how, concetto, tecnica, invenzione, scoperta o 
miglioramento, brevettabili o meno, relativo al Programma e rilasciato 
dall'utente o dai suoi dipendenti durante il periodo di valutazione, si 
concede ad IBM un diritto ed una licenza non esclusivi, 
irrevocabili, privi di limitazioni, su scala mondiale e pagati di 
includere quanto precedentemente detto in qualsiasi prodotto o 
servizio e di utilizzare, produrre e vendere uno qualsiasi di tali 
prodotti o servizi e di consentire a terzi di procedere secondo 
quanto affermato in precedenza. Nessuna parte richiederà all'altra 
il pagamento dei corrispettivi per i diritti sui dati o su 
qualsiasi lavoro effettuato in base al presente Accordo.<br>
<br>
Esclusione della garanzia (Articolo 4):  Nell'Unione 
Europea, quanto segue viene aggiunto all'inizio del presente 
articolo:<br>
<br>
Nell'Unione Europea, i consumatori hanno diritti legali in 
base alla legislazione nazionale applicabile che regola la 
vendita dei beni al consumatore. Quanto descritto nell'Articolo 4 
non riguarda tali diritti.<br>
<br>
Limitazione di responsabilità (Articolo 5): In Italia e 
Svizzera, il testo seguente sostituisce integralmente le disposizioni 
di questo articolo:<br>
<br>
Fatto salvo quanto stabilito da norme inderogabili di legge:<br>
<br>
1. La responsabilità di IBM per qualsiasi danno e perdita 
derivante dall'adempimento dei propri obblighi in base a o in 
associazione con il presente accordo o dovuta ad altre cause correlate 
all'accordo è limitata solo alla compensazione di quei danni e quelle 
perdite provate e realmente derivanti come conseguenza diretta del 
mancato adempimento di tali obblighi (se è colpa di IBM) o di tale 
causa, per un ammontare massimo che non può superare in alcun caso 
?25.000.<br>
La suddetta limitazione non si applicherà ai danni alle 
persone (incluso il decesso) e ai danni al patrimonio e alla 
proprietà privata per cui IBM è legalmente responsabile.<br>
2. IN NESSUN CASO IBM, O UNO QUALSIASI DEI SUOI 
SVILUPPATORI DI PROGRAMMI, SARÀ RESPONSABILE DEI SEGUENTI EVENTI, ANCHE 
SE INFORMATA DELLA POSSIBILITÀ DEL LORO VERIFICARSI: 1) 
PERDITA O DANNEGGIAMENTO DI DATI; 2) DANNI INCIDENTALI O INDIRETTI, 
O QUALSIASI DANNO ECONOMICO CONSEGUENTE; 3) LUCRO CESSANTE, 
ANCHE SE DERIVANTE COME IMMEDIATA CONSEGUENZA DALL'EVENTO CHE HA 
PRODOTTO IL DANNO; O 4)MANCATI AFFARI, PERDITA COMMERCIALE, DI 
REDDITO, DI BENEFICI, O MANCATI RISPARMI.<br>
3. La limitazione ed esclusione di responsabilità qui 
accettata si applica non solo alle attività eseguite da IBM, ma anche 
a quelle eseguite dai suoi fornitori e sviluppatori di 
Programmi, e rappresenta l'ammontare massimo per il quale IBM, i suoi 
fornitori e sviluppatori di Programmi, sono complessivamente 
responsabili.<br>
<br>
Legge regolatrice e Giurisdizione (Articolo 7)<br>
<br>
Giurisdizione<br>
<br>
Le seguenti eccezioni si aggiungono a questo articolo:<br>
<br>
In Italia qualsiasi pretesa legale derivante dal presente 
Accordo verrà portata dinnanzi e discussa esclusivamente dal foro 
di Milano.<br>
<br>
ITALIA: Disposizioni Generali (Articolo 6): Quanto segue si 
aggiunge a questo articolo:<br>
<br>
IBM e l'utente originario (di seguito, individualmente, 
"Parte") soddisferanno tutti gli obblighi delle disposizioni e/o 
regolamenti di legge applicabili sulla protezione dei dati personali. 
Ciascuna delle Parti indennizzerà e proteggerà l'altra da qualsiasi 
danno, pretesa, costo o spesa derivante, direttamente o 
indirettamente, dalla violazione delle disposizioni e/o regolamenti di 
legge commesse dall'altra Parte.<br>
<br>
SVIZZERA: Disposizioni Generali (Articolo 6): Quanto segue 
si aggiunge al punto 4:<br>
<br>
Per quanto concerne questa clausola, le informazioni 
relative ai contatti includeranno anche informazioni sull'utente 
originario in qualità di persona giuridica, ad esempio dati relativi 
al reddito ed altre informazioni che riguardano la fornitura.<br>
<br>
Z125-5544-03 (10/2005)<br>
INFORMAZIONI DI LICENZA<br>
<br>
I Programmi descritti di seguito sono forniti in licenza in 
base alle seguenti disposizioni che integrano quelle di Accordo 
di Licenza Internazionale per Release Preliminare di Programmi 
(ILAR).<br>
<br>
Nome Programma:  alphaWorks Emerging Technology<br>
Numero Programma:  N/A<br>
<br>
Ambiente Operativo Specificato<br>
<br>
Le informazioni sulle Specifiche del Programma e 
sull'ambiente operativo specificato sono contenute nella documentazione 
che accompagna il Programma, se disponibile, ad esempio un file 
read-me, o in altre informazioni pubblicate da IBM, ad esempio 
una lettera d'annuncio.<br>
<br>
Periodo di Valutazione<br>
<br>
Il periodo di valutazione ha inizio alla data in cui si 
accettano le clausole del presente Accordo e termina dopo 90 giorni.<br>
<br>
D/N:  L-JLCO-6HQ6QK<br>
P/N:  L-JLCO-6HQ6QK <br>
</BODY>
</HTML>
